---
authors: kszicsillag
---

# NHF pontokért elszámolható Azure tananyagok

*Még nincs véglegesítve 2024. őszi félévre*

Kizárólag az alább meghatározott Azure tananyagok elsajátításáért NHF pontok szerezhetők.

## Tananyagok

A [Microsoft Learn oldalon](https://learn.microsoft.com/hu-hu/learn/) találtok gyakorlatmodulokat, amik **képzési tervekbe** vannak összefogva. Az alábbi szűrés által kijelölt **képzési tervek** számítanak be: [szűrés](https://learn.microsoft.com/en-us/training/browse/?expanded=azure&products=azure-container-apps%2Cazure-container-instances%2Cazure-container-registry%2Cazure-functions%2Cazure-kubernetes-service&resource_type=learning%20path).

Azaz a [tallózó oldalon](https://learn.microsoft.com/en-us/learn/browse/) azok jönnek szóba, melyek

- képzési terv típusúak (Type: Learning Path) és
- az alábbi Azure szolgáltatásokra (Products szűrő) vonatkoznak
  - Azure Container Apps
  - Azure Container Instances
  - Azure Container Registry
  - Azure Functions
  - Azure Kubernetes Service (AKS)

Szintén elfogadjuk az alábbi minősítéses oldalakon a felkészülési anyagok között listázott **képzési terveket**:

- [Microsoft Certified: Azure Fundamentals](https://learn.microsoft.com/en-us/credentials/certifications/azure-fundamentals)
- [Microsoft Certified: Azure Developer Associate](https://learn.microsoft.com/en-us/credentials/certifications/azure-developer/?practice-assessment-type=certification#certification-prepare-for-the-exam)
- [Microsoft Certified: Azure Administrator Associate](https://learn.microsoft.com/en-us/credentials/certifications/azure-administrator/?practice-assessment-type=certification#certification-prepare-for-the-exam)
- [Microsoft Certified: DevOps Engineer Expert](https://learn.microsoft.com/en-us/credentials/certifications/devops-engineer/)

**Nem** számítanak be a félévközi házikban előírt Microsoft Learn modulok képzési tervei.

!!! tip

    Számos képzési terv elérhető magyarul is.

!!! warning

    Az összes elvégzett képzési tervet ugyanazon egyetemi M365 (@edu.bme.hu) account-otokkal belépve végezzétek el

!!! warning

    A részben elvégzett képzési tervek, illetve olyan modulok, ahol a tartalmazó képzési terv nincs elvégezve - nem elfogadhatók

## Védés

A HF védés keretében az egyetemi M365 account-otokkal (@edu.bme.hu) belépve a [MS Learn oldalra](https://learn.microsoft.com/hu-hu/learn/) igazolnotok kell a képzési tervek elvégzését. Ezen túlmenően szúrópróbaszerűen belekérdezhetünk az elméleti részbe (lásd a modulok végén a tudáspróba, feleletválasztós teszt részeket)

!!! warning

    Ha valamelyik képzési terv bármely moduljánál a védés nem sikerül, a teljes képzési terv idejéből semmit sem lehet beszámítani.

## Pontszámítás

Beszámított idő megvédett képzési tervenként: a képzési terv címe alatt látható időtartam. Az összegzett perceket a CSV *Összesen* sorából felfelé kerekítjük a következő egész órára.

Időtartam átszámítása pontokra: 1 óra = 1 pont. Maximum **24** pont (óra).

## A szabályrendszer változása

Véglegesítés után is fenntartjuk a jogot

- az elvégezhető tananyagok halmazának bővítésére
- a pontszámítási határok kedvezőbbé tételére
- pontosításra, helyesírási hibák javítására
- egyéb változtatásra egyetemi szabályok változása miatt (pl. járványhelyzet miatt)

Ezen változtatásokat hallgatók is kezdeményezhetik *pull request* küldésével.
A változásokat a [github history-ban](https://github.com/bmeviaumb11/skalazhato/commits/master/docs/homework/mslearning.md) követhetitek.
