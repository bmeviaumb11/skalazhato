# Megajánlott jegyként elfogadott Microsoft minősítések
*Még nincs véglegesítve 2024. őszi félévre*

A [Microsoft Certified: DevOps Engineer Expert](https://learn.microsoft.com/en-us/credentials/certifications/devops-engineer) minősítés jelest ér a tárgyból. Ez a minősítés két (gép előtti) vizsga letételével szerezhető meg. A vizsgák otthonról (online), illetve bármely akkreditált vizsgaközpontban is letehetők.

## Költségek, tippek, trükkök

A minősítéshez szükséges vizsgák fizetősek, cserébe nemzetközileg elismertek. A költségek csökkenthetők vagy megkerülhetők különféle módszerekkel:

* felsőoktatásban tanulók kedvezményes áron tehetnek le MS vizsgákat, elvileg a fentieket is. Bővebb infó [itt](https://docs.microsoft.com/en-us/learn/certifications/student-discounts)
* számos munkahely valamilyen formában megfinanszírozza a munkavállalóinak

!!! warning

    A vizsgák Microsoft profilhoz kapcsolódnak. **NE** használj egyetemi profilt erre a célra, mert az egyetem elvégzése után a profilod törlődhet. Sima magán MS fiók ajánlott.

## Jegy megszerzése

Amint meg van az eredmény, vedd fel a kapcsolatot az oktatókkal. A minősítéseket listázó [oldalra](https://learn.microsoft.com) belépve kell igazolnod a minősítés megszerzését.

Határidő a minősítés megszerzésére: az utolsó vizsga napja.

## A szabályrendszer változása

Véglegesítés után is fenntartjuk a jogot

- az elvégezhető vizsgák halmazának bővítésére
- pontosításra, helyesírási hibák javítására
- egyéb változtatásra a Micropsoft vizsgarendszer változása miatt
- egyéb változtatásra egyetemi szabályok változása miatt (pl. járványhelyzet miatt)

A változásokat a [github history-ban](https://github.com/bmeviaumb11/skalazhato/commits/master/docs/information/certification.md) követhetitek.
